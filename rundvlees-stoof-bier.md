# Langzaam gestooft rundervlees in donker bier

## Ingredienten

  * 35 gr bloem
  * 750 gr riblappen in blokjes van 3 cm.
  * olijfolie
  * 2 stengels bleekselderij, fijngesneden
  * 3 tenen knoflook, fijngehakt
  * 125 gr spekblokjes
  * 2 el tomatenpuree
  * 250 ml donker bier
  * 500 ml runderbouillon
  * 1 laurierblaadje
  * 90 gr gedroogde pruimen zonder pit, gehakt
  * klontje boter
  * 250 gr sjalotjes, gepeld
  * 3 kleine winterwortels, in stukjes

## Bla

Je moet er even de tijd voor nemen, maar dan heb je ook wel een heerlijke runderstoofpot. Voor 3 à 4 personen uit Delicious van maart 2012.

## Bereidingswijze

* Verwarm de oven voor op 150 C.
* Meng zout en peper door de bloem en bestuif het vlees licht met de bloem. Bewaar de rest van de bloem.

* Verhit olie in een ovenvaste braadpan en bak het vlees in delen 3 à 4 minuten bruin. Haal uit de pan en zet apart.
* Bak de bleekselderij, knoflook en spek in de pan ongeveer 3 minuten. Voeg de bloem en tomatenpuree toe en bak 1 minuut.
* Voeg het vlees, het bier, laurierblad, pruimen en de bouillon toe en breng langzaam aan de kook.

Dek de pan af en laat 3 uur stoven in de oven.

Verhit boter in een pan en roerbak de sjalotjes 4 minuten. Voeg de sjalotjes en wortel toe aan de stoofschotel en zet nog een uur in de oven.

## Opmerkingen

Gegeten bij de Poeckers. Lekk0r!

\pagebreak
