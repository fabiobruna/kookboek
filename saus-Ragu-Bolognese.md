# Ragù Bolognese

## Ingredienten

(voor 4 porties)

  * 125 g spekblokjes of pancetta
  * 1 st winterpeen
  * 2 stengels bleekselderij
  * 1 st ui gesnipperd
  * 2 tenen knoflook
  * 200 g mager rundergehakt
  * 200 g kalfsgehakt
  * 150 ml witte wijn
  * 500 g gepelde tomaten kan ook uit blik
  * 1 blokje runderbouillon
  * peper
  * zout
  * olijfolie

## Bla

Bolognesesaus is geen tomatensaus een vleessaus. Door het uren sudderen krijgt het een hartige smaak die je enigszins doet denken aan stoofvlees.In 1982 heeft de afdeling uit Bologna van de ‘Accademia Italiana della Cucina’ de ingrediënten voor de officiële Ragù bolognese vastgelegd. 

## Bereidingswijze

Snipper de ui en snijd de peen en de bleekselderij in kleine blokjes. Haal de knoflooktenen door de knoflookpers.
Verhit een laagje olijfolie in een grote braadpan of diepe kookpan. Zodra de olie heet is, voeg er de fijngesneden groente aan toe samen met de spekblokjes. Bak alles ongeveer 10 minuten op laag vuur, zodat de groenten zacht worden.
Voeg het runder- en kalfsgehakt toe en bak het geheel nog eens tien minuten op zacht vuur, totdat het vlees gaar is. Rul het gehakt door regelmatig met een houten lepel te roeren. Breng het geheel op smaak met wat peper en zout.
Giet de witte wijn erbij. Laat alles rustig koken op laag vuur tot het vocht is ingedampt.
Snijd de tomaten in stukjes en doe ze in de pan. Giet zo’n 250 ml water er bij en los hier het bouillon blokje in op. Breng het geheel aan de kook en laat het geheel inkoken. Vergeet niet om regelmatig te roeren om aanbranden van de saus te voorkomen.
Je kunt nu de pan met de saus het beste in een oven op 150 graden Celsius plaatsen. De saus kan zo rustig doorsudderen en dit is erg belangrijk voor het ontwikkelen van de juiste smaak.
Haal na 2 á 3 uur de pan uit de oven. Indien het nodig is kun je de saus nog enigzins inkoken op een medium vuur. Roer hierna de room door de saus en laat deze nog even zachtjes koken.

## Opmerkingen
